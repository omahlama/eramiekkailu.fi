---
layout: default
title: Tapanilan Erä miekkailujaosto
navi: kilpaileminen
---

# Kilpaileminen

Miekkailua on mahdollista harrastaa vain treenaamalla, mutta kilpailutoiminta on monelle tärkeä osa harrastusta. Kilpailuissa pääsee testaamaan omaa osaamistaan tuntemattomia vastustajia vastaan ja saa uusia kokemuksia.

Ensimmäisiin kilpailuihin voi osallistua vaikka heti alkeiskurssin jälkeen, mutta viimeistään vuoden harjoittelun jälkeen on hyvä lähteä mukaan kilpailuhin. Erällä ei aseteta mitään tulostavoitteita kenellekään, alussa jokainen voitettu piste on plussaa.

Miekkailujaostossa järjestetään myös kaksi kertaa vuodessa seuran sisäiset kauden päättäjäiskisat. Ne ovat hyvää harjoittelua kilpailemisesta: järjestelmä on sama kuin oikeissa kisoissa, mutta lisenssiä ei tarvita ja kisat käydään omassa salissa omalla harjoitusvuorolla.

## Mitä kisoja on tarjolla?

Miekkailuliiton kilpailukalenteri löytyy [täältä](https://www.fencing-pentathlon.fi/liitto/tapahtumat/?filter%5B%5D=saila&start=&end=&submit=hae).

Nuorille parhaat ensimmäiset kilpailut ovat Erän oma Tapanila cup keväisin (27.4.2024) ja Tallinnassa pidettävät kisat, joita on useampi kerta vuodessa. Näissä kisoissa on ikäsarjat U11, U13, U15 ja U17 + aikuiset, eli jokaiselle löytyy sopiva sarja. U11 ja U13 sarjoissa tytöt ja pojat miekkailevat samassa sarjassa, U15 eteenpäin sukupuolet on jaettu erilleen. Yleinen ohje on osallistua oman sarjan lisäksi yhtä ylempään sarjaan - näin pääsee miekkailemaan enemmän.

Useat Suomessa järjestettävät kisat sisältävät pelkän aikuisten sarjan. Siksi Erältä monet nuoret osallistuvat myös aikuisten sarjaan, tämä on suositeltavaa kaikille kilparyhmän jäsenille ja muillekin yli 13v miekkailijoille.

SM-kilpailut järjestetään vuosittain sekä nuorissa (U17 ja U20 tytöt ja pojat) että aikuisissa. Näihin kisoihin osallistuminen ei ole sen ihmeellisempää kuin muihinkaan kisoihin, erityisesti nuorissa tarvitaan riittävästi osallistujia, jotta kisat saadaan järjestettyä.

Erältä osallistutaan vuosittain PM-kisoihin. Kisamatka on monelle kauden kohokohta ja monille miekkailijoille kauden päätavoite. PM-kisoihin voi osallistua ihan tavallisella kilpailulisenssillä.

Korkein taso, jolla Eräläiset miekkailevat on kansainvälisen liiton alaiset U17 cadet circuit, U20 maailmancup ja EM ja MM-kisat. Näihin kisoihin osallistujat treenaavat tavoittellisesti ja ovat mukana liiton maajoukkuetoiminnassa.

## Lisenssi

Kaikkiin kilpailuihin (pl epäviralliset kaudenpäättäjäiskisat) osallistuminen vaatii kilpailulisenssin. Lisenssikausi on syyskuun alusta elokuun loppuun. Lisenssiin kuuluu pakollinen vakuutus, joka maksaa saman verran riippumatta mihin aikaan vuodesta hankkii lisenssin. Siksi lisenssi kannattaa hankkia jo heti kauden alussa, näin vakuutus on voimassa jo kauden ensimmäisistä treeneistä alkaen.

Ohjeet lisenssin ostoon löytyy [täältä](https://www.fencing-pentathlon.fi/miekkailu/kilpailutoiminta/liiton-kilpailu-ja-harrastelisenssit/tilausohje/).

Kaudella 2023-2024 kilpailulisenssi maksaa:

- aikuiset 60€ + vakuutus 95€
- nuoret (syntynyt 1.9.2005 – 31.8.2010) 60€ + vakuutus 34€
- lapset (syntynyt 1.9.2010 tai myöhemmin) 18€ + vakuutus 21€

Mikäli osallistuu vain yksittäiseen kilpailuun, voi hankkia TryOut-lisenssin, joka voimassa 7vrk eli käytännössä yhden kisaviikonlopun. TryOut-lisenssi maksaa aikuisilta 48€ ja nuorilta 30€.

Lisenssin hankinnassa kannattaa olla ajoissa, koska vain lisenssin hankkineen miekkailijan voin ilmoittaa kilpailuihin ja ilmoittautumisjärjestelmä ei päivity reaaliajassa.

## Varusteet kilpailuihin

Kilpailuun tarvittavat varusteet löytyvät [omat varusteet](/omat-varusteet/) sivulta. Treenivarusteisiin lisänä tärkeää on muistaa alusliivi eli plastron ja varamiekka, vartalo- ja maskijohto.

Jos omia varusteita ei vielä ole, voi kilpailuihin lainata seuran varusteita. Tämä sovitaan aina valmentajien kanssa, yleensä varusteet otetaan edellisistä treeneistä mukaan ja palautetaan kisan jälkeeisiin treeneihin.

## Kustannukset

Jokainen maksaa omat kulunsa kilpailin osallistumisesta. Tähän poikkeuksena seura kustantaa tuomarit kisoihin silloin, kun seuralle osallistujamäärästä johtuen tulee tuomarivelvoite. SM-joukkukilpailuihin osallistuminen on seuran kustantamaa.

Yleensä kisoista tulee kuluja:

- lisenssi (ks. yllä)
- osallistumismaksu 20-35€

Tallinnassa oleviin kisoihin matkustetaan yleensä päiväristeilyllä, jolloin matkakulut ovat hyvin kohtuulliset, n. 30-50€. Usein vanhemmat haluavat tulla kisareissulle mukaan, mutta se ei ole pakollista, voidaan esim sopia yhden aikuisen toimivan huoltajana useammalle lapselle.

PM-kisoista tulee enemmän kuluja, koska yleensä matkustetaan lentäen ja yövytään hotellissa.

## Ilmoittautuminen

Kisoista tiedotetaan jaoston WhatsApp-ryhmässä. Siellä jaetaan linkki, jolla kerätään seuran sisäiset ilmoittautumiset. Olli tekee sen jälkeen seuran puolesta ilmoittautumiset Ophardt-järjestelmään. Samalla kun ilmoittautuu kisaan, kannattaa hoitaa myös lisenssi kuntoon, vain lisenssin haltijoita voi ilmoittaa kisoihin.
