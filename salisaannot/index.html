---
layout: default
title: Tapanilan Erä miekkailujaosto
navi: saannot
---
<h1>Salisäännöt</h1>

<h3>KÄYTTÄYTYMINEN</h3>

<ol>
  <li>Toimintaa miekkailusalilla ohjaavat lajin herrasmiesperinteet, jotka sitovat sekä miekkailijoita että valmentajia.
  <li>Epäurheilijamainen käytös on kielletty.<br>
    Tähän sisältyvät esimerkiksi kiroileminen, tavaroiden paiskominen, vilpillinen miekkailu, otteluun kuuluvien tervehdysten suorittamatta jättäminen, vihamieliset eleet, kiusaaminen tai uhkailu, sekä kaikenlainen väkivaltaisuus.
  <li>Salin muut käyttäjät on otettava huomioon.<br>
    Kulkiessasi salin muissa osissa käytä seinän ja mustan viivan välistä aluetta.
</ol>

<h3>TURVALLISUUS</h3>

<ol start="4">
<li>Miekkailuun liittyvät vaaratekijät tulee huomioida, muun muassa näin:
  <ul>
  <li>Ole erityisen varovainen ottaessasi miekkaa säilytystilasta.
  <li>Suuntaa miekan kärki kohti lattiaa silloin kun lähellä on maskittomia miekkailijoita.
  <li>Pidä riittävä etäisyys otteleviin miekkailijoihin.
  <li>Hosuminen ja ryntäily on kielletty.
  </ul>
</ol>

<h3>VARUSTEET</h3>

<ol start="5">
<li>Seuran miekkailuvarusteet on tarkoitettu aloitteleville miekkailijoille.

<li>Miekkailujaoston varusteita käyttävä on vastuussa niistä seuraavasti:
  <ul>
    <li>Varusteita tulee käsitellä huolellisesti ja ne tulee palauttaa niille kuuluvaan paikkaan.<br>
    <li>Mikäli jaoston varusteessa ilmenee vika, tulee miekkailijan pyrkiä korjaamaan varuste itse. Mikäli taidot eivät riitä, tulee hänen ilmoittaa varusteen rikkoutumisesta valmentajalle, joka huolehtii varusteen merkitsemisestä vialliseksi ja toimittamisesta varustevastaavalle.
    <li>Miekkailija voi mieluusti viedä seuran varusteen kotiinsa pestäväksi tai korjattavaksi. Asiasta on kuitenkin kerrottava valmentajalle etukäteen. Varuste tulee palauttaa seuraaviin harjoituksiin.
  </ul>

<li>Omien varusteiden hankkimisen takaraja on vuosi ensimmäisistä harjoituksista.<br>
Tämä tarkoittaa, että aikarajan umpeuduttua PÄÄASEELLAAN miekkailevalla saa olla käytössään vain omia varusteitaan.

<li>Miekkailuliiton kilpailukalenterissa ilmoitettuihin kisoihin osallistuminen edellyttää omien varusteiden hankkimista.<br>
Alkuvaiheessa miekkailija voi kuitenkin lainata seuralta kilpailuihin seuraavia varusteita: housut, vara-ase, varavartalojohto. Varusteiden lainaamisesta tulee aina ilmoittaa valmentajalle. Mikäli kisoihin lainattu varuste rikkoutuu tai katoaa, on miekkailijan korjattava varuste entiselleen tai hankkittava tilalle uusi vastaava.
</ol>

<h3>HARJOITUSMAKSUT</h3>

<ol start="9">
<li>Kukin miekkailija vastaa itse siitä, että hänen harjoitusmaksunsa on maksettu.<br>
Harjoitusmaksujen maksamatta jättäminen voi johtaa kurinpitotoimenpiteisiin.
</ol>

<h3>RANGAISTUKSET</h3>

<ol start="10">
<li>Lievistä rikkeistä valmentaja määrää saman tien kohtuullisen rangaistuksen.

<li>Vakavista tai toistuvista rikkomuksista voi kuka tahansa tapauksen todistaja ilmoittaa valmentajalle, jaoston puheenjohtajalle tai hallituksen jäsenelle.<br>
Ilmoituksen vastaanottajan velvollisuus on kirjata tapauksen yksityiskohdat ja viedä asia hallituksen käsittelyyn.

<li>Vakavien tai toistuvien rikkomusten rangaistuksista päättää jaoston hallitus.<br>
Rangaistus voi olla esimerkiksi kirjallinen varoitus, määräaikainen harjoittelukielto tai seurasta erottaminen.
</ol>