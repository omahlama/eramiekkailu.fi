---
layout: default
title: Tapanilan Erä miekkailujaosto
navi: omat-varusteet
---

# Omat varusteet

Seuran varusteet on tarkoitettu erityisesti aloittelevien miekkailijoiden käyttöön. Siksi <a href="{{ site.baseurl }}/salisaannot/">salisäännöissä</a> määritetään, että omat varusteet pitää hankkia viimeistään vuoden harjoittelun jälkeen. Nyt kun alkeiskursseilla on hyvin osallistujia, niin on erityisen tärkeää, että pidempään harrastaneet hankkivat omat varusteet.

Oikeiden varusteiden valitsemisessa tärkeä kysymys on miekkailijan ikä. [Miekkailuliiton varustemääräyksistä](http://www.fencing-pentathlon.fi/miekkailu/kilpailutoiminta/varusteet/) nähdään, että rajapyykki on 15 vuoden iässä - yli 15v sarjoissa vaaditaan samat 800N varusteet kuin aikuisilla, nuoremmille riittää tavallinen, halvempi miekkailupuku. Suosittelemme 800N varusteiden hankkimista kaikille paitsi aivan nuorimmille miekkailijoille: raja menee kilpailusarjan mukaan, ei miekkailijan iän: jos esim. 13v nuori miekkailee alle 17v sarjassa, hän tarvitsee 800N varusteet. Suomessa järjestettävissä nuorten säiläkilpailuissa sarja on yleensä 17v, eli 800N varusteet tarvitaan.

<a href="http://www.miekkailutarvike.fi/"><img src="/img/oulun_miekkailutarvike.png" alt="Oulun Miekkailutarvike" /></a>

[Oulun Miekkailutarvike](http://www.miekkailutarvike.fi/) on seuran virallinen yhteistyökumppani varusteasioissa. Tämä tarkoittaa, että kun Eräläinen hankkii varusteita Oulun Miekkailutarvikkeesta ja ilmoittaa seuransa, seuralle menee pieni osa tilauksen hinnasta, näillä varoilla voidaan hankkia yhteisiä varusteita, esim. merkitsijälaitteita. Olemme pitkään suositelleet miekkailutarviketta erityisesti aloittelijoille, koska suomalainen asiakaspalvelu tekee kysymyksistä ja mahdollisista vaihdoista helpompaa. Toinen seuralaisten käyttämä verkkokauppa on saksalainen [Fechtsport Kindermann](http://fechtsport-kindermann.de/).

## Tarvittavat varusteet

Tässä on kuvattu säilisteille tarvittavat varusteet. Kalparyhmän jäsenillä on pääsääntöisesti jo omat varusteet, neuvoa kalpavarusteiden hankinnassa voi pyytää Markukselta.

### Miekkailupuku

<img src="/img/miekkailupuku.jpg" alt="Miekkailupuku" class="material">

Valkoinen puku (housut ja takki) suojaa miekkailijaa. Suomessa järjestettävät nuorten kilpailut ovat käytännössä aina alle 17v-sarjoja, siksi suositamme kaikia hankkimaan 800N puku (alle 15v sarjoissa kävisi 350N puku, mutta niitä ei juuri suomessa järjestetä). Ns. harjoittelupukua ei suositella kenellekään, se on tarkoitettu lähinnä seurojen alkeiskursseille.

Puvuista voi oikean vahvuisista valita huoleti halvimman vaihtoehdon: kalliimmat puvut ovan hieman kevyempiä ja joustavampia, mutta halvin on aivan riittävän hyvä.

[Miekkailupuvut](http://www.miekkailutarvike.fi/index.php?cPath=176_137_36)

350N puvun voi hankkia kätevästi paketissa:

[350N paketti]( http://www.miekkailutarvike.fi/product_info.php?cPath=127&products_id=441)

### Alusliivi

<img src="/img/alusliivi.jpg" alt="Alusliivi" class="material">

Alusliivi tulee valkoisen takin alle ja tarjoaa lisäsuojaa. Treeneissä se ei ole pakollinen, mutta vaaditaan kilpailuissa.

[Alusliivi](http://www.miekkailutarvike.fi/index.php?cPath=176_137_36_25)

### Maski

<img src="/img/maski.jpg" alt="Maski" class="material">


Maski suojaa päätä. Säilisteiden tulee hankkia säilämaski, joka johtaa sähköä.

[1600N maski - suositeltu](http://www.miekkailutarvike.fi/product_info.php?cPath=176_137_37_33&products_id=55)

[350N maski aivan nuorimmille](http://www.miekkailutarvike.fi/product_info.php?cPath=176_137_37_33&products_id=56)

### Hanska

<img src="/img/hanska.jpg" alt="Hanska" class="material">

Hanskassa tärkeää on valita säilähanska, jossa ranteesta käsivarteen jatkuva osa johtaa sähköä. Suositeltava valinta on "Säilähanska FIE 800N", joka käy myös PM-kisoissa (joihin Erältä osallistutaan vuosittain ).  Suomessa kelpaa mikä vaan säilähanskoista.

[Hanskat](http://www.miekkailutarvike.fi/index.php?cPath=176_137_38)

### Sähkötakki

<img src="/img/sahkotakki.jpg" alt="Sähkötakki" class="material">

Sähkötakeissa valinta on pestävän ja ei pestävän välillä. Emme suosittele kummankaan tyyppisen sähkötakin pesemistä, peseminen kuluttaa takkia ja hien hajun saa pois tuulettamalla. Kalliimpi pestävä takki kestää kovempaa käyttöä, mutta myös halvempi takki kestää hyvin jos sen muistaa ottaa kassista pois treenien jälkeen eikä jätä hikiseen myttyyn.

[Sähkötakit](http://www.miekkailutarvike.fi/index.php?cPath=176_137_40_53)

Nimen painatus sähkötakin selkään ei ole pakollista missään kilpailuissa suomen tai pohjoismaiden tasolla. Siitä huolimatta moni haluaa painattaa nimen takin selkään, onhan se komean näköistä.

[Nimen painatus sähkötakkiin](http://www.miekkailutarvike.fi/product_info.php?cPath=176_137_36_30&products_id=90)

### Johdot

<img src="/img/vartalojohto.jpg" alt="Vartalojohto" class="material">
<img src="/img/paapiuha.jpg" alt="Pääpiuha" class="material">

Johdoilla miekkailija kytketään merkitsijälaitteisiin. Kilpailuissa molempia johtoja tarvitaan 2kpl, mutta alkuun riittää hyvin yksi kumpaakin.

[Vartalojohto eli körppäri](http://www.miekkailutarvike.fi/product_info.php?cPath=176_45_63&products_id=593)

[Maskipiuha](http://www.miekkailutarvike.fi/product_info.php?cPath=176_45_63&products_id=226)

### Säilä

<img src="/img/saila.jpg" alt="Säilä" class="material">

Säilää hankkiessa tarvitaan sähkösäilä.

[Säilä](http://www.miekkailutarvike.fi/product_info.php?cPath=176_57_146&products_id=680)

Säilän valintoja on monta, mutta oletusvalinnat on ihan riittävät. Tärkeää valita oikea- tai vasenkätinen. Suositellut valinnat:

<img src="/img/saila_valinnat.png" alt="Valinnat">


